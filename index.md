ইউ এক্স ডিজাইন কি?


ডিজাইন মানে কি?
ডিজাইন অর্থ প্লানিং বা পরিকল্পনা করা। ডিজাইন বলতে শুধু ফটোশপ বা ইলাস্ট্রেটর এ ডিজাইন কেই বোঝায় না।
তাহলে ইউজার এক্সপেরিয়েন্স বা ইউএক্স (User Experience-UX) ডিজাইন মানে কি?
-সোজা কথায়, আপনি যার জন্য প্রোডাক্ট/সার্ভিস ডিজাইন বা পরিকল্পনা করবেন, তার চাহিদা, সুযোগ-সুবিধা, আকাঙ্ক্ষা, দক্ষতা, পারিপার্শ্বিক অবস্থা ইত্যাদির কথা মাথায় রেখে তাকে সবচেয়ে ভালো অভিজ্ঞতা দেয়া।
"যার জন্য" বলতে এখানে আপনার প্রোডাক্ট এর ইউজার কেই বোঝানো হচ্ছে অর্থাৎ ইউজার এর প্রব্লেম আইডেন্টিফাই করে সম্ভাব্য সমাধান তুলে নিয়ে আসার প্রসেস টা হলো ইউ এক্স ডিজাইন।
বাজারে লাখলাখ প্রডাক্ট ও সার্ভিস। কয়টির নাম আমরা জানি? এর মধ্যে যেসব প্রডাক্ট/সার্ভিস আমাদের কাজে আসে বা যেগুলো ব্যবহার করে আমাদের অভিজ্ঞতা সবচেয়ে ভালো ও আমরা সাচ্ছন্দবোধ করি শুধুমাত্র সেগুলোই আমরা প্রতিনিয়ত ব্যবহার করি। এখানেই ইউ এক্স ডিজাইন এর মূল সার্থকতা।
